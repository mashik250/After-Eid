নাসিরুদ্দিন হোজ্জাকে কেন্দ্র করে বিতর্কের জন্ম! 

নাসিরুদ্দিন হোজ্জা তথা মোল্লা নাসিরুদ্দিনের নাম শোনেননি, এমন মানুষ বিরল। বিশ্বের এমন কোনো প্রান্ত নেই যেখানে নাসিরুদ্দিন হোজ্জার গল্প প্রচলিত নয়। তার জীবন সম্বন্ধে খুব বেশি জানা না গেলেও ধারণা করা হয়, ত্রয়োদশ শতকে বর্তমান তুরস্কের এসকিসেহির প্রদেশের সিভ্রিহিসার নামের শহরে তার জন্ম। 

অবশ্য কেউ কেউ বলেন, তার জন্ম আধুনিক ইরানের পশ্চিম আজারবাইজান প্রদেশের ‘খোয়’ শহরে। এই মতবাদ অনুসারে, পেশায় তিনি ছিলেন বিচারক বা কাজি। নাসিরুদ্দিনের উপস্থিত বুদ্ধি ও বিজ্ঞতার খ্যাতি দেশ ও কালের সীমানা ছাড়িয়েছে। নাসিরুদ্দিনের গল্পগুলো শতাব্দীর পর শতাব্দী ধরে মানুষকে নির্মল আনন্দ জুগিয়ে আসছে।

নাসিরুদ্দিন হোজ্জার সেই গুল্পসমূহের উল্লেখযোগ্য একটি চরিত্র হলো তাঁর গাধা। সেই গাধা সমেত হোজ্জাকে বানাতে গিয়ে বরাবরের মতো আমাদের দেশের শিল্পীরা পুরো বিষয়টাকে ট্রলের বিষয়বস্তু বানিয়ে ফেলেছে। আগামীবার থেকে ঈদের মিছিলে এইসব বিতর্কিত বিষয় যেন বাদ যায় সেদিকে কর্তৃপক্ষের সজাগ দৃষ্টি রাখতে হবে। ঈদ মিছিল যেহেতু এখন সার্বজনীন উৎসবে পরিণত হয়েছে তাই এই উৎসবকে কেন্দ্র করে যেন কোন বিতর্কের সৃষ্টি না হয়।
